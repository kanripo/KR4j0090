# -*- mode: mandoku-view; -*-
#+TITLE: 中原音韻
#+DATE: 2015-08-25 00:50:24.328678
#+PROPERTY: ID KR4j0090
#+PROPERTY: BASEEDITION WYG    
#+PROPERTY: JUAN 卷下
<pb:KR4j0090_WYG_002-1a>¶
欽定四庫全書¶
　中原音韻巻下¶
　　　　　　　　　　　　　元　周徳清　撰¶
中原音韻正語作詞起例¶
　一音韻不能盡收廣韻如崆峒之崆覂駕之覂倥偬¶
　　之倥鵓鴿之鵓字之類皆不可施於詞之韻脚毋譏¶
　　其不偹¶
　一龐涓呼為龐堅泉堅堅而始流可乎陶淵明呼為¶
<pb:KR4j0090_WYG_002-1b>¶
　　陶烟明魚躍於烟可乎一堆兒為一醉(平/聲)兒捲起¶
　　千醉(平/聲)雪可乎羊尾子為羊椅子吴頭楚椅可乎¶
　　来也未為来也異辰已午異可乎此類未能從命¶
　　以待士夫之辨¶
　一余與清原曽𤣥隐言世之有呼屈原之屈為屈伸¶
　　之屈字同音非也因注其韻𤣥隐曰嘗聞前軰有¶
　　一對句可正之投水屈原終是屈殺人曽子又何¶
　　曽明矣¶
<pb:KR4j0090_WYG_002-2a>¶
　一平上去入四聲音韻無入聲𣲖入平上去三聲前¶
　　輩佳作中間偹載明白但未有以集之者今撮其¶
　　同聲或有未當於我同志改而正諸¶
　一入聲𣲖入平上去三聲者以廣其押韻為作詞而¶
　　設耳然呼吸言語之間還有入聲之别¶
　一入聲𣲖入平上去三聲如碑字次本韻後使黒白¶
　　分明以别本聲外来庶使學者有才者本韻自足¶
　　矣¶
<pb:KR4j0090_WYG_002-2b>¶
　一平聲如尤侯韻浮字否字阜字等類亦如鞞字收¶
　　入各韻平上去字下以别本聲外来更不别立名¶
　　頭¶
　一中原音韻的本内平聲隂如此字陽如此字蕭存¶
　　存欲鋟梓以啟後學值其早逝泰定甲子以後嘗¶
　　寫數十本散之江湖其韻内平聲隂如此字陽如¶
　　此字隂陽如此字夫一字不屬隂則屬陽不屬陽¶
　　則屬隂豈有一字而屬隂又屬陽也哉此葢傳冩¶
<pb:KR4j0090_WYG_002-3a>¶
　　之謬今既的本刋行或有得余墨本者幸毋譏其前¶
　　後不一¶
　一分别隂陽二義熟看諸序¶
　一東鐘韻三聲内轟字許與庚青韻出入通押¶
　一音韻内毎空是一音以易識字為頭止依頭一字¶
　　呼吸更不别立切脚¶
　一漢書東方朔滑稽滑字讀為骨金日磾日字讀為¶
　　宻諸韻皆不載亦不敢擅收况不可押於韻脚姑¶
<pb:KR4j0090_WYG_002-3b>¶
　　録以辨字音耳¶
　一漢書曹大家之家字讀為姑可押然諸韻不載亦¶
　　不敢擅收附此以偹採取¶
　一廣韻入聲緝至乏中原音韻無合口𣲖入三聲亦¶
　　然切不可開口同押陽春白雪集水仙子夀陽宮¶
　　額得魁名南浦西湖分外清横斜踈影窻間印惹¶
　　詩人說到今萬花中先綻瓊英自古詩人愛騎驢¶
　　踏雪尋凍在前村開合同押用了三韻大可笑焉¶
<pb:KR4j0090_WYG_002-4a>¶
　　詞之法度全不知妄亂編集板行其不耻者如是¶
　　作者𦂳戒¶
　一逐一字解註中原音韻見行刋雕¶
　一齊㣲韻璽字前軰剮王莽傳竒與支思韻通押¶
　一有客謂世有稱往為網桂為寄美為選到為豆叢¶
　　為從此乃與陶淵明之淵字為烟字之所同也¶
　一亳州友人孫徳卿長扵隐語謂中原音韻三聲乃¶
　　四海所同者不獨正語作詞夫曹娥義社天下一¶
<pb:KR4j0090_WYG_002-4b>¶
　　家雖有謎韻學者反被其誤半是南方之音不能¶
　　施於四方非一家之義今之所編四海同音何所¶
　　往而不可也詩禪得之字字皆可為法余曰嘗有¶
　　此恨竊謂言語既正謎字亦正矣從葺音韻以来¶
　　毎與同志包猜用此為則平上去本聲則可但入¶
　　聲作三聲如平聲伏與扶上聲拂與斧去聲屋與¶
　　誤字之類俱同聲則不可何也入聲作三聲者廣¶
　　其押韻為作詞而設耳毋以此為比當以呼吸言¶
<pb:KR4j0090_WYG_002-5a>¶
　　語還有入聲之别而辨之可也徳卿曰然¶
　一歡娱之娱(廣韻/音愚)四海之人皆讀為吴提撕之撕(廣/韻)¶
　　(音/西)四海之人皆讀為斯有誚之者謂讀别字依其¶
　　邉傍字音也犂牛之子騂且角之騂字(廣韻息營/切音星)¶
　　而讀為辛却依其邉傍字音誚之者而不誚之葢¶
　　知其彼之誤而不知此之謬前軰編字有云日月¶
　　象形江河諧聲止戈為武如此取義娱撕二字依¶
　　傍有吴斯讀之又何害於義理豈不長於傍是辛¶
<pb:KR4j0090_WYG_002-5b>¶
　　而讀為星字之音乎¶
　一余嘗於天下都㑹之所聞人間通濟之言世之泥¶
　　古非今不達時變者衆呼吸之間動引廣韻為證¶
　　寧甘受鴂舌之誚而不悔亦不思混一日乆四海¶
　　同音上自縉紳講論治道及國語翻譯國學教授¶
　　言語下至訟庭理民莫非中原之音不爾止依廣¶
　　韻呼吸上去入聲姑置未暇殫述略舉平聲如靴¶
　　(許戈/切)在戈韻車邪遮嗟却在麻韻靴不恊車車却¶
<pb:KR4j0090_WYG_002-6a>¶
　　恊麻元暄鴛言褰焉俱不恊先却與魂㾗同押煩¶
　　翻不恊寒山亦與魂痕同押靴與戈車與麻元與¶
　　煩煩與魂其音何以相著佳街同音與皆同押不¶
　　恊咍咍却與灰同押灰不恊揮杯不恊碑梅不恊¶
　　麋雷不恊羸必呼梅為埋雷為来方與咍恊如此¶
　　呼吸非鴂舌而何不獨中原盡使天下之人俱為¶
　　閩海之音可乎切聞大學中庸乃禮記中語程子¶
　　取為二經定其闕疑如在親民之親字當作新字¶
<pb:KR4j0090_WYG_002-6b>¶
　　之類是也聖經尚然况於韻乎合於四海同音分¶
　　豁而歸併之與堅守廣韻方語之徒轉其喉舌換¶
　　其齒牙使執而不變迂闊庸腐之儒皆為通儒道¶
　　聴塗說輕浮市㕓之子悉為才子矣余曰若非諸¶
　　賢公論如此區區獨力何以争之¶
　一依後項呼吸之法庻無之知不辨王楊不分及諸¶
　　方語之病矣¶
<pb:KR4j0090_WYG_002-7a>¶
　　東鍾¶
宗有蹤　松有鬆　龍有籠　濃有膿　隴有櫳　送¶
有訟　從有綜¶
　　江陽¶
缸有釭　桑有雙　倉有窗　糠有腔　贓有粧　楊¶
有王　杭有降　強有狂　藏有床　磉有爽　網有¶
往　讓有釀　葬有狀　唱有丈　胖有傍¶
　　支思¶
<pb:KR4j0090_WYG_002-7b>¶
絲有師　死有史¶
　　齊微¶
知有之　癡有眵　恥有齒　世有市　智有志(以上/三聲)¶
(係與支/思分别)　箆有杯　紕有䋔　迷有梅　脾有裴　米¶
有美　妣有彼　謎有媚　閉有避(以上三聲本/聲自相分别)¶
　　魚模¶
蘇有疎　粗有初　吳有胡　殂有雛　祖有阻　櫓¶
有弩　素有數　措有助¶
<pb:KR4j0090_WYG_002-8a>¶
　　皆來¶
猜有差　災有齋　才有柴　孩有鞋　海有駭　採¶
有揣　凱有楷　太有大　捱有艾　賽有曬¶
　　真文(與庚青/分别)¶
真有貞　因有英　申有升　嗔有稱　欣有興　新¶
有星　賓有冰　君有扃　榛有箏　莘有生　薰有¶
兄　鯤有觥　温有泓　奔有崩　巾有驚　親有青¶
　恩有甖　噴有烹　哏有亨　津有精　昏有轟¶
<pb:KR4j0090_WYG_002-8b>¶
隣有靈　貧有平　民有明　仁有仍　裙有瓊　勤¶
有擎　門有萌　銀有嬴　盆有棚　塵有成　秦有¶
情　雲有榮　神有繩　痕有莖　紉有寧　魂有横¶
　緊有景　引有影　衮有礦　窘有炯　軫有整¶
閔有茗　儘有井　允有永　敬有近　印有暎　訓¶
有迥　鎮有正　運有詠　鬢有病　吝有另　慎有¶
聖　信有性　盡有浄　釁有興　趂有稱　逩有迸¶
　悶有孟　混有横　襯有撐¶
<pb:KR4j0090_WYG_002-9a>¶
　　寒山¶
珊有山　殘有潺　䟎有盞　散有疝¶
　　桓歡¶
完有岏　官有關　慢有幔　患有緩　慣有貫¶
　　先天¶
年有妍　碾有輦　羨有旋¶
　　蕭豪¶
包有褒　飽有保　爆有抱　造有造(上音皂/下音操)¶
<pb:KR4j0090_WYG_002-9b>¶
　　歌戈¶
鵞有訛　和有何　過有箇　薄有箔¶
　　家麻¶
查有咱　馬有麽　罷有怕¶
　　車遮¶
爺有衙　也有雅　夜有亞¶
　　庚青(與真文/分别)¶
　　尤侯¶
<pb:KR4j0090_WYG_002-10a>¶
溲有搜　走有&KR3576;　叟有搜　嗽有瘦　奏有皺¶
　　侵尋¶
針有真　金有斤　侵有親　深有申　森有莘　琛¶
有嗔　音有因　心有辛　歆有欣　林有隣　壬有¶
人　尋有信　吟有寅　琴有勤　沈有陳　忱有神¶
　稔有忍　審有哂　錦有緊　枕有瑱　飲有引¶
朕有鎮　甚有腎　任有認　禁有近　蔭有印　沁¶
有信　浸有進¶
<pb:KR4j0090_WYG_002-10b>¶
　　監咸¶
菴有安　擔有單　監有間　三有珊　貪有灘　酣¶
有邯　南有難　咸有閑　藍有闌　談有壇　岩有¶
顏　感有捍　覽有懶　膽有癉　毯有坦　減有簡¶
　坎有侃　斬有盞　勘有看　淦有幹　憾有漢¶
淡有旦　陷有限　濫有爛　賺有綻　鑑有間　暗¶
有按　探有炭¶
　　廉纖¶
<pb:KR4j0090_WYG_002-11a>¶
詹有氊　兼有堅　淹有烟　纖有先　僉有千　忺¶
有掀　尖有煎　掂有顛　謙有牽　添有天　樳有¶
涎　鉗有䖍　簾有連　粘有年　甜有田　髯有然¶
　蟾有纒　鹽有延　潛有前　嫌有賢　臉有輦¶
染有㒄　掩有偃　檢有蹇　險有顯　颭有展　閃¶
有僐　忝有腆　㸃有典　諂有闡　艷有硯　欠有¶
撁　店有鈿　念有年(去/聲)劍有見　僭有箭　塹有倩¶
　占有戰¶
<pb:KR4j0090_WYG_002-11b>¶
　　看岳王傳¶
披文握武建中興廟宇載青史圗書功臣却被權臣妬¶
正落奸謀閃殺人望旌節中原士夫誤殺人棄丘陵南¶
渡鑾輿錢塘路愁風怨雨長是洒西湖¶
　　韓世忠¶
安危屬君立勤王志節比翊漢功勲臨機料敵存威信¶
際㑹風雲似恁地盡忠勇匡君報本也消得坐都堂秉¶
笏垂紳閒評論中興宰臣萬古揖清芬¶
<pb:KR4j0090_WYG_002-12a>¶
　　誤國賊秦檜¶
官居極品欺天誤主賊土輕民把一塲和議為公論妬¶
害功臣通敵國懐奸誑君那些兒立朝堂仗義依仁英¶
雄恨使飛雲幸存那裏有南北二朝分¶
　　張浚¶
謀淵畧廣論兵用武立國安邦佐中興一代賢明將怎¶
生来險幸如狼蓄禍心奸私放黨附權臣構陷忠良朝¶
堂上把一箇精忠岳王屈死𦵏錢塘¶
<pb:KR4j0090_WYG_002-12b>¶
　一泰定甲子秋復聞前章餘論四海之人皆稱父(去/聲)¶
　毋(為姥/音)廣韻父(扶雨切/上聲)母(在有/韻)婦(亦在/有韻)卦(古賣/切)與怪¶
　通副富(敷救切/在有韻)道士呼為討死之類猶平聲之所論¶
　也入聲以平聲次第調之互有可調之音且以開口¶
　陌以唐内盲至徳以登五韻閉口緝以侵至乏以凡九¶
　韻逐一字調平上去入必須極力念之悉如今之搬¶
　演南宋戲文唱念聲腔考自漢魏無製韻者按南北¶
　朝史南朝吴晉宋齊梁陳建都金陵齊史沈約字休¶
<pb:KR4j0090_WYG_002-13a>¶
　文吴興人將平上去入製韻仕齊為太子中令梁武¶
　時為尚書僕射詳約製韻之意寧忍弱其本朝而以¶
　敵國中原之音為正耶不取所都之内通言却以所¶
　生吴興之音葢其地隣東南海角閩浙之音無疑故¶
　有前病且六朝所都江淮之間緝至乏俱無閉口獨¶
　浙有也以此論之止可施於約之鄉里矣又以史言¶
　之約才如此齊為史職梁為大臣孰不行其聲韻也¶
　歴陳陳亡流入中原自隋至宋國有中原才爵如約¶
<pb:KR4j0090_WYG_002-13b>¶
　者何限惜無有以辨約之韻乃閩浙之音而製¶
　中原之韻者嗚呼年年依樣畫葫蘆耳南宋都¶
　杭吳興與切隣故其戲文如樂昌分鏡等類唱¶
　念呼吸皆如約韻昔陳之後庭花曲未必無此¶
　聲也總亡國之音奚足為盛世法惟我聖朝興¶
　興自北方五十餘年言語之間必以中原之音¶
　為正鼓舞歌頌治世之音始自太保劉公牧菴姚公¶
　踈齋盧公軰自成一家今之所編得非其意乎彼之¶
<pb:KR4j0090_WYG_002-14a>¶
　沈約不忍弱者私意也且一方之語雖渠之南朝亦¶
　不可行况四海乎子生當混一之盛時耻為亡國搬¶
　戲之呼吸以中原為則而又取四海同音而編之實¶
　天下之公論也余曰晦菴有云世無魯連子千載徒¶
　悲傷信矣¶
一辨明古字畧¶
　　東鍾¶
菄(東/)□(冬/)营(芎/)仝(同/)&KR1967;(戎/)&KR0977;(螽/)崈(崇/)崧(嵩/)&KR2032;(騣/)㮤(松/)¶
<pb:KR4j0090_WYG_002-14b>¶
䢉辳□(並/農)&KR0034;(庸/)&KR0034;(封/)㷭(烽/)&KR0034;(丰/)飌(風/)&KR1223;(凶/)揔(總/)&KR0034;(擁/)¶
囟(兄/)恿(勇/)&KR0034;(&KR0178;/)&KR0978;(動/)□(鳳/)㝱(夢/)¶
　　江陽¶
&KR0653;(光/)匨(臧/)&KR0034;(邦/)缻(缸/)&KR0008;(腔/)&KR2145;(塲/)□(羗/)䕬(薑/)畕(疆/)&KR0034;(瀼/)¶
創(瘡/)□(喪/)&KR0008;(剛/)䄃(殃/)啺&KR0008;(並唐/)□(兩/)亯(享/)鷩(氅/)网(網/)¶
&KR0034;(誷/)朖誏(並朗/)痮(脹/)㢓(障/)&KR0008;□(並醬/)爌(曠/)¶
　　支思¶
㞢(之/)峕(時/)恖(思/)眎眂(並視/)敊(䜴/)秲(蒔/)竢(俟/)孠(嗣/)□亖¶
<pb:KR4j0090_WYG_002-15a>¶
(並四/)&KR2180;(翅/)¶
　　齊㣲¶
䄬(移/)摩(麾/)□(垂/)闚(窺/)&KR0034;(羆/)&KR0034;㝖(並宜/)荾䒘(並荽/)□(龜/)¶
&KR1330;(儀/)□(䕫/)睂(眉/)&KR0008;(湄/)㔻(丕/)㩺(紕/)稘(期/)嗁(啼/)&KR1234;(西/)雷(雷/)¶
穨(頽/)㠯(以/)䭬(稽/)磥(磊/)骽(腿/)辠(罪/)竩(誼/)&KR0008;(智/)鬽(魅/)籥(吹/)¶
&KR2292;(穗/)嘳(喟/)□埊(並地/)&KR1710;(驥/)閇(閑/)炁(氣/)暜(替/)&KR0034;(羿/)&KR0034;(世/)¶
□&KR0370;(並退/)袠(帙/)弋(一/)□㮚(並栗/)䉕(音/)烾(赤/)㡿(斥/)㭊(折/)¶
篴(笛/)&KR1821;(寂/)&KR0034;(剔/)&KR0034;&KR1786;(並翼/)&KR0146;(閾/)&KR0767;□(並則/)□(及/)逷(逖/)¶
<pb:KR4j0090_WYG_002-15b>¶
□(埴/)¶
　　漁模¶
伃(妤/)鼄(蛛/)&KR0008;(扶/)㚢(奴/)&KR0034;(乎/)&KR0146;(徒/)&KR0034;(與/)鬻(煑/)畮(畝/)鬴(釡/)¶
&KR0008;(覷/)庽(寓/)豎(竪/)妒(妬/)䘱(裕/)遡(泝/)悑(怖/)屋(屋/)秃(秃/)&KR4000;(豚/)¶
遬&KR2684;(並速/)&KR0008;(服/)□(築/)□□(並夙/)瞨(僕/)㮚(粟/)¶
　　皆来¶
薶(埋/)□(乖/)菭(苔/)烖&KR0008;(並灾/)孡(胎/)捭(擺/)匃(丐/)□&KR0034;(並拜/)¶
□(憊/)黱(黛/)瑇(玳/)帒(袋/)敀(廹/)㡯(宅/)&KR0008;(脉/)&KR0034;(冊/)戹(厄/)¶
<pb:KR4j0090_WYG_002-16a>¶
　　真文¶
鞇(茵/)□(親/)&KR0008;(呻/)&KR0034;(賓/)㷠(憐/)麐(麟/)□(陳/)&KR0008;(津/)薲(蘋/)麇(麏/)¶
&KR0034;(貧/)&KR0146;(竣/)&KR0146;(旬/)&KR0034;(榛/)&KR0008;(聞/)蟁(蚊/)矤(矧/)筍(笋/)□(蠢/)眘(慎/)¶
□(燼/)䑞(舜/)¶
　　寒山¶
□(看/)□(韓/)鶾(翰/)□(難/)囏(艱/)笴(簳/)繖(傘/)䋎(綻/)&KR0008;(散/)¶
　　桓歡¶
&KR0008;(&KR0008;/)槃柈(並盤/)园(刓/)䝜(狻/)&KR2058;(短/)&KR0008;(疃/)㬉(煖/)毌(貫/)&KR0008;(逭/)¶
<pb:KR4j0090_WYG_002-16b>¶
牉(判/)¶
　　先天¶
&KR1337;䒶(並天/)□(前/)㮍(箋/)&KR0034;(烟/)&KR0908;(畎/)□(展/)硏(硯/)綫(線/)□(箭/)¶
　　蕭豪¶
&KR1007;(晁/)□(朝/)&KR0034;(焦/)袌(袍/)&KR1311;(曹/)□(擾/)□(表/)鬻(炒/)衟(道/)&KR1127;(呌/)¶
□(爵/)腳(脚/)¶
　　歌戈¶
&KR0008;(梭/)譌(誤/)驘(騾/)龢(和/)&KR0008;(播/)䃺(磨/)堊(坐/)盇(鉢/)敓(奪/)㵣(渴/)¶
<pb:KR4j0090_WYG_002-17a>¶
　　家麻¶
誇(譁/)&KR1431;(茶/)簻&KR2426;(並撾/)&KR0146;(瘂/)冎(剮/)搚(拉/)灋(法/)疀(鍤/)¶
　　車遮¶
哀(斜/)&KR0034;(嗟/)壄(野/)銕(鐵/)飻(餮/)&KR0844;(列/)悊喆嚞(並/哲)雪(雪/)氒(厥/)¶
叶(恊/)蜨(蝶/)¶
　　庚青¶
鬻(&KR0245;/)稉(粳/)硎阬(並坑/)觵(觥/)□(盟/)鎗(鐺/)麠(麖/)狌(猩/)䵞(黥/)¶
剠(黥/)銵(鏗/)甿(氓/)嵤(嶸/)輷(轟/)&KR1648;(鯖/)璚(瓊/)&KR0146;(征/)曐(星/)鮏(鯹/)¶
<pb:KR4j0090_WYG_002-17b>¶
霛□(並靈/)䓑(萍/)冋(坰/)澂(澄/)腃(凌/)悔(恒/)䔖(菱/)椉□(並乗/)¶
儆(警/)&KR1133;(鑛/)頔(頃/)頂(頂/)&KR0034;(幸/)鞕(硬/)㵾(浄/)殸(磬/)䰝鬻(並甑/)¶
　　尢侯¶
㳅(流/)&KR0146;(逰/)&KR0008;(抽/)丠(丘/)&KR0034;(求/)&KR0146;(侯/)鋀(鍮/)杽(杻/)&KR0545;(首/)丣(夘/)¶
羙(誘/)蕅(藕/)叜(叟/)呴吽(並吼/)垕(厚/)&KR0034;(胄/)匶(柩/)鬬(闘/)槈鎒¶
(並耨/)□(復/)&KR0034;(岫/)逡(後/)¶
　　侵尋¶
沈(沉/)㩒捦(並擒/)䪩(吟/)䘳(襟/)曑(參/)薓(人/參)㱃(飲/)㐭(廩/)&KR0008;(朕/)¶
<pb:KR4j0090_WYG_002-18a>¶
䅧(䕃/)¶
　　監咸¶
枏(楠/)諵(喃/)弎(三/)&KR0008;(鵮/)□□(並敢/)擥(㰖/)蹔(暫/)¶
　　廉纎¶
黏(粘/)箝(鉗/)猒(饜/)讇(諂/)豔(艷/)爓(焰/)¶
一畧舉釋疑字様¶
閼氏(音烟/支)　　可汗(音克/寒)　　冐頓(音墨/特)¶
魯般(下音/班)　　樊於期(於音/烏)　嫪毐(音澇/靄)¶
<pb:KR4j0090_WYG_002-18b>¶
角里先生(角音/鹿)酈食其(音異/飢)　寧馨兒(寧去/聲)¶
万俟卨(音木/竒屑)　僕射(下音/夜)　　姑射(下音/益)¶
無射(下音/益)　　龜兹(音丘慈/國名)　番愚(音潘愚/縣名)¶
牂牁(音臧歌/郡名)　滹沱(音烏䭾/河名)　疆埸(下音/益)¶
盟津(上音/孟)　　國土(下音/度)　　陶甄(音堅又/音真)¶
矰繳(下音/勺)　　枹鼔(上音/敷)　　琅邪(下音耶/郡名)¶
邪谷(上音/耶)　　綸巾(綸關二/音皆可)　犧樽(上音/梭)¶
率更(上音/律)　　盤飱(下音孫/熟食也)　矛盾(食蠢/切)¶
<pb:KR4j0090_WYG_002-19a>¶
黄能(奴来切/三足鼈)　委蛇(音威/移)　　彳亍(音躑躅/小歩也)¶
朝請(去聲漢官名春/曰朝秋曰請)　　　　於戲(音嗚呼/嘆辭)¶
尸解(下音/斚)　　欸乃(音襖靄/漁歌)　宿留(音秀/溜)¶
般若(音鉢惹/釋經)　衆生(上音中/釋經)　句讀(下音/豆)¶
落魄(下音/託)　　隠几(隠去/聲)　　野燒(燒去/聲)¶
閤閣(上音割黄閤東閤之類下/音各天祿石渠諸閣之類)雨水氷(雨去/聲)¶
俊(與雋/通)　　　逺(去聲逺害全/身逺市朝)涯(音牙詞押音/移崖詩押)¶
些(息个切/楚辭)　　祅(音軒/湖神)　　　造(二音造作之/造造次之造)¶
<pb:KR4j0090_WYG_002-19b>¶
扁(音貶牌/額也)　　殷(鳥關切/赤黒色)　　溺(奴料切尿也/沛公溺儒冠)¶
聞(去聲聞/於天)　　臨(去聲/哭也)　　　蠡(單于傳有谷蠡音/离又音螺瓠瓢也)¶
臉(桃腮杏臉則呼為撿若呼/為美撿兒當呼為斂字音)　大(大都大路/不可同語)¶
<pb:KR4j0090_WYG_002-20a>¶
樂府共三百三十五章(自軒轅制律一十七宫調/今之所傳者一十有二)¶
　　黄鍾二十四章¶
醉花隂　　　喜遷鶯　　　出隊子¶
刮地風　　　四門子　　　水仙子¶
寨兒令　　　神仗兒(亦作/煞)　節節髙¶
者剌古　　　願成雙　　　賀聖朝¶
紅錦袍(即紅/衲袄)　晝夜樂　　　人月圓¶
綵樓春(即抛/毬樂)　侍香金童　　降黄龍衮¶
<pb:KR4j0090_WYG_002-20b>¶
雙鳳翹(即女/冠子)　傾盃序　　　文如錦¶
九條龍　　　興隆引　　　尾聲¶
　　正宫二十五章¶
端正好　　　衮繡毬(亦作子/母調)倘秀才(亦作子/母調)¶
靈夀杖(即呆/骨朶)　叨叨令　　　塞鴻秋¶
脫布衫　　　小梁州　　　醉太平¶
伴讀書(即村裏/秀才)笑和尚　　　白鶴子¶
雙鴛鴦　　　貨郎兒(入南宮/轉調)蠻姑兒¶
<pb:KR4j0090_WYG_002-21a>¶
窮河西　　　芙蓉花　　　菩薩蠻¶
黒漆弩(即學士吟/鸚鵡曲)月照庭　　六么遍(即栁/梢青)¶
甘草子　　　三煞　　　　啄木兒煞(亦入/中吕)¶
煞尾¶
　　大石調二十一章¶
六國朝　　　歸塞北(即望/江南)　卜金錢(即初/問卜)¶
怨别離　　　雁過南樓　　催花樂(即擂/鼔體)¶
凈瓶兒　　　念奴嬌　　　喜秋風¶
<pb:KR4j0090_WYG_002-21b>¶
好觀音(亦作/煞)　青杏子　　　蒙童兒(即憨/郭郎)¶
還京樂　　　荼䕷香　　　催拍子¶
陽闗三疊　　驀山溪　　　初生月兒¶
百字令　　　玉翼蟬煞　　隨煞¶
　　小石調五章¶
青杏兒(即青杏子亦/入大石調)　　　　天上謡¶
惱煞人　　　伊州遍　　　尾聲¶
　　仙吕四十二章¶
<pb:KR4j0090_WYG_002-22a>¶
端正好(楔/兒)　　賞花時　　　八聲甘州¶
㸃絳唇　　　混江龍　　　油葫蘆¶
天下樂　　　那吒令　　　鵲踏枝¶
寄生草　　　六么序　　　醉中天¶
金盞兒(即醉/金錢)　醉扶歸　　　憶王孫¶
一半兒　　　瑞鶴仙　　　憶帝京¶
村裏迓古　　元和令　　　上馬嬌¶
遊四門　　　勝葫蘆　　　後庭花(亦作/煞)¶
<pb:KR4j0090_WYG_002-22b>¶
栁葉兒　　　青哥兒　　　翠裙腰¶
六么令　　　上京馬　　　袄神急¶
大安樂　　　緑窓愁　　　穿窓月¶
四季花　　　雁兒落　　　玉花秋¶
三畨玉樓人(亦入/越調)　　　　　錦橙梅¶
雙雁子　　　太常引　　　栁外樓¶
賺煞尾¶
　　中吕三十二章¶
<pb:KR4j0090_WYG_002-23a>¶
粉蝶兒　　　呌聲　　　　醉春風¶
迎仙客　　　紅繡鞋(即朱/履曲)　普天樂¶
醉髙歌　　　喜春来(即陽/春曲)　石榴花¶
鬬鵪鶉　　　上小樓　　　滿庭芳¶
十二月　　　堯民歌　　　快活三¶
鮑老兒　　　古鮑老　　　紅芍藥¶
剔銀燈　　　蔓菁菜　　　栁青娘¶
道和　　　　朝天子(即謁/金門)　四邊静¶
<pb:KR4j0090_WYG_002-23b>¶
齊天樂　　　紅衫兒　　　蘇武持節(即山/坡羊)¶
賣花聲(即昇平樂/亦作煞)　　　　　四換頭¶
攤破喜春来　喬捉蛇　　　煞尾¶
　　南吕二十一章¶
一枝花(即占/春魁)　梁州第七　　隔尾¶
牧羊關　　　菩薩梁州　　𤣥鶴鳴(即哭/皇天)¶
烏夜啼　　　罵玉郎　　感皇恩¶
採茶歌(即楚/江秋)　賀新郎　　　梧桐樹¶
<pb:KR4j0090_WYG_002-24a>¶
紅芍藥　　　四塊玉　　　草池春(即鬬/蝦䗫)¶
鵪鶉兒　　　閱金經(即金/字經)　翠盤秋(亦入中吕/即乾荷葉)¶
玉交枝　　　煞　　　　　黄鍾尾¶
　　雙調一百章¶
新水令　　　駐馬聴　　　喬牌兒¶
沉醉東風　　步步嬌(即潘/妃曲)　夜行船¶
銀漢浮槎(即喬/木查)慶宣和　　　五供養¶
月上海棠　　慶東原　　　撥不斷(即續/斷絃)¶
<pb:KR4j0090_WYG_002-24b>¶
攪筝琶　　　落梅風(即夀/陽曲)　風入松¶
萬花方三臺　雁兒落(即平沙/落雁)徳勝令(即陣陣贏/凱歌回)¶
水仙子(即凌波仙湘/妃怨馮夷曲)　　　　大徳歌¶
鎮江回　　　殿前歡(即小婦孩/兒鳳將雛)¶
滴滴金(即甜/水令)　折桂令(即秋風第一枝天香/引蟾宫曲步蟾宫)¶
清江引　　　春閨怨　　　牡丹春¶
漢江秋(即荆/襄怨)　小將軍　　　慶豐年¶
太清歌　　　小陽關　　　搗練子(即胡/搗練)¶
<pb:KR4j0090_WYG_002-25a>¶
秋蓮曲　　　掛玉鈎序　　荆山玉(即側/磚兒)¶
竹枝歌　　　沽美酒(即瓊/林宴)　太平令¶
快活年　　　亂栁葉　　　豆葉黄¶
川撥棹　　　七弟兄　　　梅花酒¶
收江南　　　掛玉鈎(即掛/搭活)　早鄉詞¶
石竹子　　　山石榴　　　醉娘子(即醉也/摩挲)¶
駙馬還朝(即相/公愛)胡十八　　　一錠銀¶
阿納忽　　　小拜門(即不/拜門)　慢金盞(即金/盞兒)¶
<pb:KR4j0090_WYG_002-25b>¶
大拜門　　　也不羅(即野/落索)　小喜人心¶
風流體　　　古都白　　　唐元夕¶
河西水仙子　華嚴讃　　　行香子¶
錦上花　　　碧玉簫　　　祅神急¶
驟雨打新荷　駐馬聴　　　金娥神曲¶
神曲纒　　　徳勝樂　　　大徳樂¶
楚天遥　　　天仙令　　　新時令¶
阿忽令　　　山丹花　　　十棒鼓¶
<pb:KR4j0090_WYG_002-26a>¶
殿前喜　　　播海令　　　大喜人心¶
醉春風　　　間金四塊玉　减字木蘭兒¶
髙過金盞兒　對玉環　　　青玉案¶
魚遊春水　　秋江送　　　枳郎兒¶
河西六娘子　皂旗兒　　　本調煞¶
鴛鴦煞　　　離亭宴帶歇指煞¶
收尾　　　　離亭宴煞¶
　　越調三十五章¶
<pb:KR4j0090_WYG_002-26b>¶
鬬鵪鶉　　　紫花兒序　　金蕉葉¶
小桃紅　　　踏陣馬　　　天净紗¶
調笑令(即含/笑花)　秃厮兒(即小/沙門)　聖藥王¶
麻郎兒　　　東原樂　　　絡絲娘¶
送逺行　　　棉褡絮　　　拙魯速¶
雪裏梅　　　古竹馬　　　鄆州春¶
眉兒彎　　　酒旗兒　　　青山口¶
塞兒令(即栁/營曲)　黄薔薇　　　慶元貞¶
<pb:KR4j0090_WYG_002-27a>¶
三臺印(即鬼/三台)　凭欄人　　　耍三台¶
梅花引　　　看花回　　　南鄉子¶
糖多令　　　雪中梅　　　小絡絲娘¶
煞　　　　　尾聲¶
　　商調十六章¶
集賢賔　　　逍遥樂　　　上京馬¶
梧葉兒(即知/秋令)　金菊香　　　醋葫蘆¶
掛金索　　　浪来裏(亦作/煞)　雙雁兒¶
<pb:KR4j0090_WYG_002-27b>¶
望逺行　　　鳳鸞吟　　　玉抱肚(亦入/雙調)¶
秦樓月　　　桃花浪　　　髙平煞¶
尾聲¶
　　商角調六章¶
黄鶯兒　　　踏莎行　　　葢天旗¶
垂絲釣　　　應天長　　　尾聲¶
　　般渉調八章¶
咱遍　　　　臉兒紅(即麻/婆子)　墻頭花¶
<pb:KR4j0090_WYG_002-28a>¶
瑶臺月　　　急曲子(即促/拍令)　耍孩兒(即魔/合羅)¶
煞　　　　　尾聲(與中吕/煞尾同)¶
　　名同音律不同者一十六章¶
黄鍾(水仙子/)　雙調(水仙子/)　黄鍾(塞兒令/)¶
越調(塞兒令/)　仙吕(端正好/)　正宫(端正好/)¶
仙吕(祅神急/)　雙調(祅神急/)　仙吕(上京馬/)¶
商調(上京馬/)　中吕(鬬鵪鶉/)　越調(鬬鵪鶉/)¶
中吕(紅芍藥/)　南吕(紅芍藥/)　中吕(醉春風/)¶
<pb:KR4j0090_WYG_002-28b>¶
雙調(醉春風/)¶
　　句字不拘可以増損者一十四章¶
　正宫¶
端正好　　　貨郎兒　　　煞尾¶
　仙吕¶
混江龍　　　後庭花　　　青哥兒¶
　南吕¶
草池春　　　鵪鶉兒　　　黄鍾尾¶
<pb:KR4j0090_WYG_002-29a>¶
　中吕¶
道和¶
　雙調¶
新水令　　　折桂令　　　梅花酒¶
尾聲¶
　大凡聲音各應扵律吕分於六宫十一調共計十七¶
　　宫調¶
仙吕調清新綿邈　　　南吕宫感嘆悲傷¶
<pb:KR4j0090_WYG_002-29b>¶
中吕宫髙下閃賺　　　黄鍾宫富貴纒綿¶
正宫惆悵雄壯　　　　道宫飄逸清幽¶
大石風流醖藉　　　　小石旖旎嫵媚¶
髙平條拘滉漾　　　　般涉拾掇坑塹¶
歇指急併虚歇　　　　商角悲傷宛轉¶
雙調健捷激裊　　　　商調悽愴怨慕¶
角調嗚咽悠揚　　　　宫調典雅沉重¶
越調陶寫冷笑¶
<pb:KR4j0090_WYG_002-30a>¶
　有子母調有字多聲少有聲多字少所謂一串驪珠¶
　　也¶
　凡作樂府古人云有文章者謂之樂府如無文飾者¶
　　謂之俚歌不可與樂府共論也又云作樂府切忌¶
　　有傷於音律且如女真風流體等樂章皆以女真¶
　　人音聲歌之雖字有舛訛不傷於音律者不為害¶
　　也大抵先要明腔後要識譜審其音而作之庶無¶
　　劣調之失而知韻造語用事用字之法名人詞調¶
<pb:KR4j0090_WYG_002-30b>¶
　　可為式者并列於後¶
一作詞十法¶
　　知韻(無入聲止有/平上去三聲)¶
平聲(有隂有陽入聲/作平聲俱属陽)¶
上聲(無陽無隂入聲/作上聲亦然)¶
去聲(無陽無隂入聲/作去聲亦然)¶
　造語¶
　　可作¶
<pb:KR4j0090_WYG_002-31a>¶
樂府語　　　經史語　　　天下通語¶
　未造其語先立其意語意俱高為上短章辭既簡意¶
　欲盡長篇要腰腹飽滿首尾相救造語必俊用字必¶
　熟太文則迂不文則俗文而不文俗而不俗要聳觀¶
　又聳聴格調髙音律好襯字無平仄穏¶
　　不可作¶
俗語　　　　蠻語　　　　謔語¶
嗑語　　　　市語　　　　方語(各鄉/談也)¶
<pb:KR4j0090_WYG_002-31b>¶
書生語(書之紙上詳解方/曉歌則莫知所云)¶
譏諷語(諷刺古有之不可直述/或託一景託一物可也)全句語¶
　短章樂府務頭上不可多用全句還是自立一家言¶
　語為上全句語者惟傳竒中務頭上用此法耳¶
抅肆語¶
　不必要上紙但只要好聴俗語謔語市語皆可前軰¶
　云街市小令唱出新茜意成文章曰樂府是也樂府¶
　小令兩途樂府語可入小令小令語不可入樂府¶
<pb:KR4j0090_WYG_002-32a>¶
張打油語¶
　吉安龍泉縣水渰米倉有于志能號無心者欲縣官¶
　利塞其口作水仙子示人自謂得意末句云早難道¶
　水米無交觀其全集自名之曰樂府悉皆類此士大¶
　夫評之曰此乃張打油乞化出門語也敢曰樂府作¶
　者當以為戒¶
雙聲疊韻語¶
　如故國觀光君未歸是也夫樂府貴在音律瀏亮何¶
<pb:KR4j0090_WYG_002-32b>¶
　乃反入艱難之鄉此體不可無亦不可專意作而歌¶
　之但可抅肆中白念耳¶
六字三韻語¶
　前軰周公攝政傳竒太平令云口来豁開兩腮西廂¶
　記麻郎么云忽聴一聲猛驚本宫始終不同韻脚俱¶
　用平聲若雜一上聲便屬第二著皆於務頭上使近¶
　有折桂令皆二字一韻不分務頭亦不能喝采全淳¶
　則已若不淳則句句急口令矣所謂畵虎不成反類¶
<pb:KR4j0090_WYG_002-33a>¶
　犬也殊不知前軰止於全篇中務頭上使以别精粗¶
　如衆星中顯一月之孤明也可與識者道¶
語病¶
　如達不著主母機有荅之曰燒公鴨亦可似此之類¶
　切忌¶
語澁¶
　句生硬而平仄不好¶
語粗¶
<pb:KR4j0090_WYG_002-33b>¶
　無細膩俊美之言¶
語嫩¶
　謂其言太弱既庸且腐又不切當鄙猥小家而無大¶
　氣象也¶
　　用事¶
明事隠使隠事明使¶
　　用字¶
　切不可用¶
<pb:KR4j0090_WYG_002-34a>¶
生硬字　　　太文字　　　太俗字¶
　襯㼭字套數中可摘為樂府者能幾毎調多則無十¶
　二三句毎句七字而止却用襯字加倍則刺眼矣倘¶
　有人作出恊音俊語無此等病我不及矣緊戒勿言¶
　妄亂板行塞鴻秋末句本七字有云今日箇病懨懨¶
　剛寫下兩箇相思字却十四字矣此何等句法而又¶
　託名於時賢沒興遭此誚謗無為雪寃者已辨於序¶
　　入聲作平聲(施於句中不可不/謹皆不能正其音)¶
<pb:KR4j0090_WYG_002-34b>¶
澤國江山入戰圖(第一澤/字無害)¶
紅白花開煙雨中第白(二/字)¶
瘦馬獨行真可哀(第三獨字若施于仄仄平平仄仄/平平之句則可施於他調皆不可)¶
人生七十古来稀(第四/十字)¶
㸃溪荷葉叠青錢(第五/叠字)¶
劉項原来不讀書(第六/讀字)¶
鳳凰不共雞争食(第七/食字)¶
　隂陽¶
<pb:KR4j0090_WYG_002-35a>¶
　　用隂字法¶
㸃絳唇首句韻脚必用隂字試以天地𤣥黄為句歌之¶
則歌黄字為荒字非也若以宇宙洪荒為句恊矣葢荒¶
字屬隂黄字屬陽也¶
　　用陽字法¶
寄生草末句七字内第五字必用陽字以歸来飽飯黄¶
昏後為句歌之恊矣若以昏黄後歌之則歌昏字為渾¶
字非也葢黄字屬陽昏字屬隂也¶
<pb:KR4j0090_WYG_002-35b>¶
　　務頭¶
要知某調某句某字是務頭可施俊語於其上後註扵¶
定格各調内¶
　　對耦¶
逢雙必對自然之理人皆知之¶
　　扇面對¶
調笑令(第四句對第六句/第五句對第七句)¶
駐馬聽(起四句/是也)¶
<pb:KR4j0090_WYG_002-36a>¶
　　重叠對¶
鬼三臺(第一句對第二句第四句對第五句第/一第二第三句却對第四第五第六句)¶
　　救尾對¶
紅繡鞋(第四句第五句/第六句為三對)¶
　二調若是末句稍弱即以此法救之¶
　　末句¶
詩頭曲尾是也如得好句其句意盡可為末句前軰已¶
有某調末句是平煞某調末句是上煞某調末句是去¶
<pb:KR4j0090_WYG_002-36b>¶
煞照依後項用之夫平仄者平者平聲仄者上去聲也¶
後云上者必要上去者必要去上去者必要上去去上¶
上者必要去上仄仄者上去去上皆可上上去去若得¶
廻避尤妙若是造句且熟亦無害¶
　　去上(去平屬第二著/切不可上平)¶
慶宣和¶
　　仄平平¶
雁兒落　　　漢東山¶
<pb:KR4j0090_WYG_002-37a>¶
　　平去平(平去上屬/第三著)¶
山坡羊　　　四塊玉¶
　　仄仄平平¶
折桂令　　　水仙子　　　殿前歡¶
喬木查　　　普天樂¶
　　平平去上¶
醉太平¶
　　仄仄仄平平¶
<pb:KR4j0090_WYG_002-37b>¶
金盞兒　　　賀新郎　　　喜春来¶
滿庭芳　　　小桃紅　　　寨兒令¶
小梁州　　　賞花時¶
　　平平上去平　仄平平去平(亦/可)¶
呆古朶　　　牧羊關　　　徳勝令¶
　　仄平平去平¶
喬牌兒¶
　　上平平去平¶
<pb:KR4j0090_WYG_002-38a>¶
凭欄人¶
　　仄平平去上¶
紅繡鞋　　　黄鍾尾¶
　　仄仄平平去(上聲第/二著)¶
醉扶歸　　　迎仙客　　　朝天子¶
快活三　　　四換頭　　　慶東原¶
笑和尚　　　白鶴子　　　堯民歌¶
碧玉簫　　　端正好　　　歩歩嬌¶
<pb:KR4j0090_WYG_002-38b>¶
　　仄仄仄平平¶
新水令　　　胡十八¶
　　平平去平上¶
越調尾　　　離亭宴(歇指鴛/鴦煞)¶
　　平平仄仄平平¶
天淨沙　　　醉中天　　　調笑令¶
風入松　　　祅神急¶
　　仄平平仄平平去¶
<pb:KR4j0090_WYG_002-39a>¶
落梅風　　　上小樓　　　夜行船¶
撥不斷　　　賣花聲¶
　　平仄仄平平平去¶
太平令¶
　　平仄仄平平去上(去平屬/第二著)¶
村裏迓歌　　醉髙歌　　　梧葉兒¶
沉醉東風　　願成雙　　　金蕉葉¶
　　平平仄仄仄平平¶
<pb:KR4j0090_WYG_002-39b>¶
賺煞尾聲　　採茶歌¶
　　平平仄平平去平¶
攪筝琶¶
　　平去仄平平去上¶
江兒水¶
　　平平仄仄平平去(上聲屬/第二著)¶
寄生草　　　塞秋鴻　　　駐馬聽¶
　　仄仄平平去平上¶
<pb:KR4j0090_WYG_002-40a>¶
正宮中呂雙調尾聲¶
定格¶
　仙呂¶
　　寄生草(飲/)¶
長醉後方何礙不醉時有甚思糟醃兩箇功名字醅渰¶
千古興亡事麯埋萬丈虹蜺志不達時皆笑屈原非但¶
知音盡說陶潜是¶
　評曰命意造語下字俱好最是陶字屬陽恊音若以¶
<pb:KR4j0090_WYG_002-40b>¶
　淵明字則淵字唱作元字葢淵字屬隂有甚二字上¶
　去聲盡說二字去上聲更妙虹蜺志陶潜是務頭也¶
　　醉中天¶
疑是楊妃在怎脫馬嵬災曽與明皇捧硯来美臉風流¶
殺叵耐揮毫李白覷著嬌態洒松烟㸃破桃腮¶
　評曰體詠最難音律調暢捧硯㸃破俱是上去聲妙¶
　第四句末句是務頭¶
　　醉扶歸(秃指/甲)¶
<pb:KR4j0090_WYG_002-41a>¶
十指如枯筍和袖捧金樽搊殺銀筝字不真揉癢天生¶
鈍縱有相思淚痕索把拳頭揾¶
　評曰筍字若得去聲字好字不二字去上聲便不及¶
　前詞音律餘無玼第四句末句是務頭¶
　　雁兒¶
你有出世超凡神仙分一抹絛九陽巾君做箇真人¶
　評曰此調極罕伯牙琴也妙在君字屬隂¶
　　一半兒(春/粧)¶
<pb:KR4j0090_WYG_002-41b>¶
自將楊栁品題人笑撚花枝比較春輸與海棠三四分¶
再偷勻一半兒胭脂一半兒粉¶
　評曰一様八首臨川陳克明所作俊詞也此調作者¶
　雖衆音律獨先¶
　　金盞兒(岳陽/樓)¶
據胡床對瀟湘黄鶴送酒仙人唱主人無量醉何妨若¶
捲簾邀皓月勝開宴出紅粧但一樽留墨客是兩處夢¶
黄粮¶
<pb:KR4j0090_WYG_002-42a>¶
　評曰此是岳陽樓頭摺中詞也妙在七字黄鶴送酒¶
　仙人唱俊語也況酒字上聲以轉其音務頭在其上也¶
　有不識文義以送為齎送之義言黄鶴豈能送酒乎¶
　改為對舞殊不知黄鶴事仙人用榴皮畵鶴一隻以¶
　報酒家客飲撫掌則所畵黄鶴舞以送酒初無雙鶴¶
　豈能對舞且失飲酒之意送者如吳姬壓酒之謂甚¶
　矣俗士不可醫也¶
　中呂¶
<pb:KR4j0090_WYG_002-42b>¶
　　迎仙客(登/樓)¶
雕簷紅日低畵棟綵雲飛十二玉䦨天外倚望中原思¶
故國感慨傷悲一片鄉心碎¶
　評曰妙在倚字上聲起音一篇之中唱此一字况務¶
　頭在其上原思字屬隂感慨上去尤妙迎仙客累百¶
　無此調也美哉徳輝之才名不虛傳¶
　　朝天子(廬/山)¶
早霞晩霞粧㸃廬山畵仙翁何處鍊丹砂一縷白雲下¶
<pb:KR4j0090_WYG_002-43a>¶
客去齋餘人来茶罷嘆浮生指落花楚家漢家做了漁¶
樵話¶
　　紅繡鞋(隐/士)¶
歎孔子嘗聞俎豆羨嚴陵不事王侯百尺雲帆洞庭秋¶
醉呼元亮酒懶上仲宣樓功名不掛口¶
　評曰二詞對偶音律語句平仄俱好前詞務頭在人¶
　字後詞妙在口字上聲務頭在其上知音傑作也¶
　　普天樂(别/友)¶
<pb:KR4j0090_WYG_002-43b>¶
浙江秋吴山夜愁隨潮去恨與山叠鴻雁来芙蓉謝冷¶
雨青燈讀書舎怕離别又早離别今宵醉也明朝去也¶
留戀些些¶
　評曰妙在芙字屬陽取務頭造語音律對偶平仄皆¶
　好看用叠字與别字俱是入聲作平聲字下得妥貼¶
　可敬冷雨二字去上為上平上上上上去次之去去¶
　屬下著讀書舍方是别友也又第八句是務頭也字¶
　上聲妙¶
<pb:KR4j0090_WYG_002-44a>¶
　　喜春来(春/思)¶
閒花醖釀蜂兒蜜細雨調和燕子泥緑窓蝶夢覺来遅¶
誰喚起簾外曉鶯啼¶
　評曰調字遲字俱屬陽妙蜜字去聲好切不可上聲¶
　但要喚字去聲起字平上皆可¶
　　滿庭芳(春/晚)¶
知音到此舞雩㸃也修禊羲之海棠春已無多事雨洗¶
胭脂誰感慨蘭亭古紙自沉吟桃扇新詞急管催銀字¶
<pb:KR4j0090_WYG_002-44b>¶
哀絃玉指忙過了賞花時¶
　評曰此一詞但取其平仄庶幾若此字是平聲屬第二¶
　著喜羲字屬隂妙可惜第四第五句上下失粘妙在¶
　紙字上聲起音扇字去聲取務頭若是紙字平聲¶
　屬第二著扇字上聲止可作折桂令中一對多了急¶
　管二字不成調得一意結之方好吁今之樂府難而¶
　又難為格之詞不多見也¶
　　十二月堯民歌(别/情)¶
<pb:KR4j0090_WYG_002-45a>¶
自别後遥山隐隐更那堪逺水粼粼見楊栁飛綿滚滚¶
對桃花醉臉醺醺透内閣香風陣陣掩重門暮雨紛紛¶
怕黄昏不覺又黄昏不銷魂怎地不銷魂新啼痕壓舊¶
啼痕斷膓人憶斷膓人今春香肌瘦幾分縷帶寛三寸¶
　評曰對偶音律平仄語句皆妙務頭在後詞起句¶
　　四邉净(西/廂)¶
今宵歡慶軟弱鶯鶯可曽慣經款款輕輕燈下交鴛頸¶
端詳著可憎好殺無乾净¶
<pb:KR4j0090_WYG_002-45b>¶
　評曰務頭在第二句及尾可憎俊語也¶
　　醉髙歌(感/懐)¶
十年燕市歌聲幾㸃吴霜髩影西風吹老鱸魚興晩節¶
桑榆暮景¶
　評曰妙在㸃節二字上聲起音務頭在第二句及尾¶
　南呂¶
　　四瑰玉¶
買笑金纒頭錦得遇知音可人心怕逢狂客天生沁紐¶
<pb:KR4j0090_WYG_002-46a>¶
死鶴劈碎琴不害磣¶
　評曰纒字屬陽妙對偶音調俱好詞也可宗務頭在¶
　第二句及尾¶
　　罵玉郎　感皇恩　採茶歌(得/書)¶
長江有盡思無盡空目斷楚天雲人来得紙真實信親¶
手開在意讀從頭認¶
織錦回文帶草連真意誠實心想念話慇懃佳期未准¶
愁黛長顰怨青春捱白晝怕黄昏¶
<pb:KR4j0090_WYG_002-46b>¶
叙寒温問縁因斷膓人憶斷膓人錦字香粘新淚粉彩¶
箋紅漬舊啼痕¶
　評曰音律對偶平仄俱好妙在長字屬陽紙字上聲¶
　起音務頭在上及感皇恩起句至斷膓句上¶
　正宮¶
　　醉太平(感/懐)¶
人皆嫌命窘誰不見錢親水晶丸入&KR1287;糊盆纔粘拈便¶
衮文章糊了盛錢囤門庭改做迷魂陣清亷貶入睡餛¶
<pb:KR4j0090_WYG_002-47a>¶
飩葫蘆提倒稳¶
　評曰窘字若平屬第二著平仄好務頭在三對末句¶
　收之¶
　　塞鴻秋(春/怨)¶
腕氷消鬆却黄金釧粉脂殘淡了芙蓉面紫霜毫蘸濕¶
端溪硯斷膓詞寫在桃花扇風輕栁絮天月冷梨花院¶
恨鴛鴦不鎖黄金殿¶
　評曰音律瀏亮貴在却濕二字上聲音從上轉取務¶
<pb:KR4j0090_WYG_002-47b>¶
　頭也韻脚若用上聲屬下著切不可以傳竒中全句¶
　比之若得天字屬陽更妙在字上聲尤佳¶
　商調¶
　　山坡羊(春/睡)¶
雲鬆螺髻香温鴛被掩春閨一覺傷春睡栁花飛小瓊¶
姬一片聲雪下呈祥瑞把團圓夢兒生喚起誰不做美¶
呸却是你¶
　評曰意度平仄俱好止欠對耳務頭在第七句至尾¶
<pb:KR4j0090_WYG_002-48a>¶
　　梧葉兒(别/情)¶
别離易相見難何處鎖雕鞍春將去人未還這其間殃¶
及殺愁眉淚眼¶
　評曰如此方是樂府音如破竹語盡意盡冠絶諸詞¶
　妙在這其間三字承上接下了無瑕玼殃及殺三字¶
　俊哉語也有言六句俱對非調也殊不知第六句止¶
　用三字歌至此音促急欲過聲以聽末句不可加也¶
　兼三字是務頭字有顯對展才之調眼字上聲尤妙¶
<pb:KR4j0090_WYG_002-48b>¶
　平聲屬第二著¶
　越調¶
　　天净沙(秋/思)¶
枯籐老樹昏鴉小橋流水人家古道西風瘦馬夕陽西¶
下斷膓人在天涯¶
　評曰前三對更瘦馬二字去上極妙秋思之祖也¶
　　小桃紅(情/)¶
斷膓人寄斷膓詞詞寫心間事事到頭来不由自自尋¶
<pb:KR4j0090_WYG_002-49a>¶
思思量往日真誠志志誠是有有情誰似似俺那人兒¶
　評曰頂真妙且音律諧和¶
　　凭䦨人(章臺/行)¶
花陣贏輪隨鏝生桃扇炎凉逐世情雙郎空藏瓶小卿¶
一塊氷¶
　評曰陣有贏輸扇有炎凉俊語也妙在小字上聲務¶
　頭在上鏝世二字去聲皆妙¶
　　寨兒令(漁/夫)¶
<pb:KR4j0090_WYG_002-49b>¶
烟艇閒雨簔乾漁翁醉醒江上還啼鳥闗闗流水潺潺¶
樂似富春山數聲柔櫓江灣一鈎香餌波寒回頭觀兔¶
魄失憶放魚竿看流下蓼花灘¶
　評曰緊要在兔魄二字去上取音且看字屬隂妙還¶
　字平聲好若上聲紐屬下下著¶
　雙調¶
　　沉醉東風(漁/夫)¶
黄蘆岸白蘋渡口緑楊堤紅蓼灘頭雖無刎頸交却有¶
<pb:KR4j0090_WYG_002-50a>¶
忘機友㸃秋江白鷺沙鷗傲殺人間萬户侯不識字烟¶
波釣叟¶
　評曰妙在楊字屬陽以起其音取務頭殺字上聲以¶
　轉其音至下户字去聲以承其音緊在此一句承上¶
　接下末句收之刎頸二字若得上去聲尤妙萬字若¶
　得上聲更好¶
　　落梅風(切/鱠)¶
金刀利錦鯉肥更那堪玉葱纎細若得醋来風韻美試¶
<pb:KR4j0090_WYG_002-50b>¶
嘗著這生滋味¶
　評曰第三句承上二句第四句承上三句生末句緊¶
　要美字上聲為妙以起其音切不可平聲錦鯉二字¶
　若得上去聲尤妙¶
　　撥不斷(隐/居)¶
利名竭是非絶紅塵不向門前惹綠樹偏宜屋角遮青¶
山正補墻頭缺竹籬茅舍¶
　評曰務頭在三對急以尾收之¶
<pb:KR4j0090_WYG_002-51a>¶
　　水仙子(夜/雨)¶
一聲梧葉一聲秋一㸃芭蕉一㸃愁三更歸夢三更後¶
落燈花棊未收嘆新豐逆旅淹留枕上十年事江南二¶
老憂都在心頭¶
　評曰賦者甚多但第二句第五字第六字及棊未二¶
　字并二老二字但得上去為上平去次之平上下下¶
　著惜哉此詞語好而平仄不稱也¶
　　慶東原(竒/遇)¶
<pb:KR4j0090_WYG_002-51b>¶
參旗動斗柄挪為多情攬下風流禍眉攢翠蛾裙拖絳¶
羅襪冷凌波耽驚怕萬千般得受用些兒箇¶
　評曰冷字上聲妙務頭在上轉急以對收斗柄二字¶
　上去妙落梅風得此起二句平仄尤妙¶
　　雁兒落　徳勝令(指甲/摘)¶
宜將鬭草尋宜把花枝浸宜將綉線勻宜把金針絍¶
宜操七絃琴宜結兩同心宜託腮邉玉宜圏鞋上金難¶
禁得一掐通身沁知音治相思十箇針¶
<pb:KR4j0090_WYG_002-52a>¶
　評曰俊詞也平仄對偶音律皆妙務頭在徳勝令起¶
　句頭字要屬陽及在中一對後必要扇面對方好¶
　　殿前歡(醉歸/来)¶
醉歸来入門下馬笑盈腮笙歌接至珠簾外夜宴重開¶
十年前一秀才黄虀菜打熬做文章伯江湖氣慨風月¶
情懐¶
　評曰妙在馬字上聲笑字去聲一字上聲秀字去聲¶
　歌至才字音促黄字急接且要陽字好氣慨二字若¶
<pb:KR4j0090_WYG_002-52b>¶
　得去上尤妙三對者非也自有三對之調伯字若得¶
　去聲尤妙¶
　　慶宣和(五栁/庄)¶
五栁庄前陶令宅大似彭澤無限黄花有誰戴去来去¶
来¶
　評曰妙在彭字屬陽僅二十二字愈字少愈難作五¶
　字絶句法也佳詞與雁兒同意¶
　　賣花聲(香/茶)¶
<pb:KR4j0090_WYG_002-53a>¶
細研片腦梅花粉新剥珍珠豆蔻仁依方修合鳳團春¶
醉魂清爽舌尖香嫩這孩兒那些風韻¶
　評曰俊詞也務頭在對起及尾¶
　　清江引(九/日)¶
蕭蕭五株門外栁屈指重陽又霜清紫蠏肥露冷黄花¶
瘦白衣不来琴當酒¶
　評曰栁酒二字上聲極是切不可作平聲曽有人用¶
　拍拍滿懐都是春語固俊矣然歌為都是蠢甚遭譏¶
<pb:KR4j0090_WYG_002-53b>¶
　誚若用之於攪筝琶以四字承之有何不可第三句¶
　切不可作仄仄平平屬下著¶
　　折桂令(金山/寺)¶
長江浩浩西来水面雲山山上樓臺山水相連樓䑓上¶
下天地安排詩句就雲山失色酒杯寛天地㤀懐醉眼¶
睁開回首蓬萊一半雲遮一半烟埋¶
　評曰此詞稱賞者衆妙在色字上聲以起其意平聲¶
　便屬第二著平聲若是陽字僅可若是隂字愈無用¶
<pb:KR4j0090_WYG_002-54a>¶
　矣歌者毎歌天地安排為天巧安排失色字為用色¶
　取其便於音而好唱也改此平仄極是然前引雲山¶
　天地後說雲山失色天地忘懐若此則損其意失其¶
　對矣安排上天地二字若得去上為上上去次之餘¶
　無用矣葢務頭在上失色字若得去上為上餘者風¶
　斯下矣若全句是平平上上歌者不能改矣嗚呼前¶
　軰尚有此失後學可不究乎¶
套數¶
<pb:KR4j0090_WYG_002-54b>¶
　雙調(秋/思)¶
　　夜行船¶
百嵗光隂如夢蝶重回首往事堪嗟昨日春来今朝花¶
謝急罰盞夜䦨燈滅¶
　　喬木查¶
秦宫漢闕都做了衰草牛羊野不恁漁樵無話說縱荒¶
墳横斷碑不辨龍蛇¶
　　慶宣和¶
<pb:KR4j0090_WYG_002-55a>¶
投至狐踪與兎穴多少豪傑鼎足三分半腰折魏耶晉¶
耶¶
　　落梅風¶
天教富莫太奢無多時好天良夜看錢奴硬將心似鐵¶
空辜負錦堂風月¶
　　風入松¶
眼前紅日又西斜疾似下坡車曉来清鏡添白雪上床¶
和鞋履相别莫笑鳩巢計拙葫蘆提一恁粧呆¶
<pb:KR4j0090_WYG_002-55b>¶
　　撥不斷¶
利名竭是非絶紅塵不向門前惹綠樹偏宜屋角遮青¶
山正補墻頭缺竹籬茅舍¶
　　離亭宴歇(指雙鴛鴦/煞尾聲)¶
蛩吟一覺纔寧貼雞鳴萬事無休歇争名利何年是徹¶
密匝匝蟻排兵亂紛紛蜂釀蜜閙穰穰蠅爭血裴公緑¶
野堂陶令白蓮社愛秋来那些和露摘黄花帶霜烹紫¶
蠏煮酒燒紅葉人生有限杯幾箇登髙節囑付俺頑童¶
<pb:KR4j0090_WYG_002-56a>¶
記者便北海探吾来道東籬醉了也¶
　評曰此詞乃東籬馬致逺先生所作也此方是樂府¶
　不重韻無襯字韻險語俊諺曰百中無一余曰萬中¶
　無一看他用蝶穴傑别竭絶字是入聲作平聲闕說¶
　鐵雪拙缺貼歇徹血節字是入聲作上聲㓕月葉是入¶
　聲作去聲無一字不妥後軰學法¶
　¶
　¶
<pb:KR4j0090_WYG_002-56b>¶
　¶
　¶
　¶
　¶
　¶
　¶
　¶
　中原音韻巻下¶
